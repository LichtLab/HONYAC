
Yahoo
Λαγκάρντ: Είμαι στενοχωρημένη, βοήθησα την Ελλάδα, δεν έτυχα καλής αντιμετώπισηςΝέα συνεδρίαση του ΔΣ σήμερα το πρωί για τις νομικές λεπτομέρειες της μη πληρωμής των δόσεων και το αίτημα για παράταση των πληρωμώνΚάνουμε LIKE και SHARE στη σελίδα ''OXI στον Εθνικό Διχασμό'' και στέλνουμε μήνυμα!Νέα συνεδρίαση του διοικητικού συμβουλίου ζήτησε σήμερα το πρωί (ώρα Ουάσιγκτον) η γενική διευθύντρια του ΔΝΤ, Κριστίν Λαγκάρντ, σύμφωνα με πληροφορίες της ιστοσελίδας www.mignatiou.com. Σύμφωνα με πληροφορίες, τα μέλη του Δ.Σ. θα συνεδριάσουν για τις νομικές λεπτομέρειες της μη πληρωμής των δόσεων και το αίτημα για παράταση των πληρωμών. Δεν είναι βέβαιο ότι θα ψηφιστεί το αίτημα για παράταση.Της ανακοίνωσης για τη μη πληρωμή, προηγήθηκε αποστολή επιστολής του πρωθυπουργού Αλέξη Τσίπρα στην κ. Λαγκάρντ, η οποία έφτασε νωρίς το πρωί στα γραφεία του Ταμείου. Αμέσως μετά συνεδρίασαν τα μέλη της ομάδας των Ευρωπαίων και στη συνέχεια το Δ.Σ.Η γενική διευθύντρια ανέφερε τη γνώμη της και εκτίμησε ότι έχει κάθε δικαίωμα να είναι στεναχωρημένη διότι θεωρεί ότι δεν έτυχε καλής αντιμετώπισης από την Ελλάδα. Η κ. Λαγκάρντ εκτίμησε ότι βοήθησε την χώρα ενώ κάποια στιγμή έδειξε και θυμό. Η κατάσταση στο Δ.Σ. ήταν βαριά καθώς είναι η πρώτη φορά που συμβαίνει κάτι τέτοιο σε αναπτυγμένη χώρα.Σύμφωνα με τις ίδιες πληροφορίες, έγινε συζήτηση για την ανάλυση της βιωσιμότητας του χρέους, που είναι αρνητική. Μερικά μέλη του Δ.Σ. αντιμετώπισαν με δυσπιστία το θέμα, ενώ άλλα επέμεναν ότι πρέπει να δημοσιοποιηθεί η έκθεση, η οποία είναι πολύ διαφορετική από την ευρωπαϊκή. Μία πηγή δήλωσε ότι δεν επιβεβαιώνεται η βιωσιμότητα.Η Ελλάδα η πρώτη ανεπτυγμένη χώρα που δεν πλήρωσε το ΔΝΤΣτη χορεία των κρατών όπως η Σομαλία, η Ζιμπάμπουε και το Σουδάν -που επί δεκαετίες σπαράσσεται και από εμφυλίους- συγκαταλέγεται πλέον και η Ελλάδα, από τη στιγμή που και αυτή αθέτησε την πληρωμή των δόσεων ύψους 1,5 δισ. ευρώ που έληγαν στις 30 Ιουνίου προς το Διεθνές Νομισματικό Ταμείο, χωρίς μάλιστα να έχει κατοχυρώσει καν πρώτα και την «ομπρέλα προστασίας» που είχε εδώ και πέντε χρόνια υπό το πρόγραμμα διάσωσης, αλλά την έχασε στη 1 μετά μεσάνυχτα (ώρα Ελλάδος). Είναι όμως και η μοναδική χώρα-μέλος της Ευρωζώνης που αθετεί πληρωμή της στο ΔΝΤ, προκαλώντας αντιδράσεις και εκνευρισμό σε Ουάσινγκτον και Ευρώπη.Λίγη ώρα μετά τη 1 τα ξημερώματα της Τετάρτης, το ΔΝΤ με ανακοίνωσή του επιβεβαίωσε ότι η Ελλάδα δεν πλήρωσε τη δόση καθώς και ότι έλαβε το αίτημα της κυβέρνησης για επέκταση του χρόνου αποπληρωμής κατί που σύμφωνα με τον εκπρόσωπο Τύπου του Ταμείου, Τζέρι Ράις, «θα συζητηθεί».Η επίσημη ανακοίνωση του ΔΝΤ την οποία υπογράφει ο Τζέρι Ράις: «Επιβεβαιώνω ότι η αποπληρωμή του ποσού ύψους 1,2 δισεκατομμυρίων Μονάδων Ειδικών Τραβηκτικών Δικαιωμάτων (περίπου 1,5 δισεκατομμύρια ευρώ), η οποία έπρεπε να γίνεισήμερα από την Ελλάδα προς στο ΔΝΤ, δεν έχει παραληφθεί. Ενημερώσαμε το Διοικητικό Συμβούλιο ότι η Ελλάδα τώρα διατελεί σε καθυστέρηση της πληρωμής και ότι μπορεί να λάβει χρηματοδότηση από το ΔΝΤ μόνο μετά την καταβολή των καθυστερούμενων.«Μπορώ επίσης να επιβεβαιώσω ότι το ΔΝΤ έλαβε σήμερα από τις Ελληνικές Αρχές ένα αίτημα για την παράταση της υποχρέωσης αποπληρωμής η οποία έληξε σήμερα, και η οποία θα προωθηθεί στο Διοικητικό Συμβούλιο εν ευθέτω χρόνω.» Η κυβέρνηση δια του κυρίου Βαρουφάκη ανακοίνωσε από το μεσημέρι ότι δεν θα πληρωθεί η δόση την Τρίτη. Από τα ξημερώματα της Τετάρτης (μία ώρα Ελλάδος ή 18.00 ώρα Ουάσινγκτον) η οφειλή των 1,53 δισ. κατέστη ουσιαστικά ληξιπρόθεσμη, αλλά τυπικά θα πάρει λίγο χρόνο ακόμη, πιθανώς έως τη Δευτέρα.Διαδικαστικά, πρέπει πρώτα να ξημερώσει η Τετάρτη και η γενική διευθύντρια του Ταμείου, Κριστίν Λαγκάρντ, να ενημερώσει το Διοικητικό Συμβούλιο για τη μη εξόφληση της δόσης. Κανονικά αυτό μπορούσε να το κάνει ένα μήνα μετά, αλλά θα το πράξει άμεσα!Στη συνέχεια η Αθήνα θα έχει περιθώριο 30 ημερών για να αποπληρώσει την οφειλή, πληρώνοντας όμως και τόκους υπερημερίας ενώ απειλείται και με απώλεια του δικαιώματος ψήφου στο Δ.Σ. του Ταμείου (θα το κερδίσει άλλη χώρα).Την κυβέρνηση πάντως τις ώρες αυτές απασχολεί περισσότερο η παράταση ή μη του ελληνικού προγράμματος, το δημοψήφισμα, το ό,τι οι τράπεζες στη χώρα παραμένουν κλειστές, χρόνος και χρήματα τελειώνουν, ενώ και η χώρα απειλείται να βρεθεί εκτός ευρώ.Επιπλέον, στην κυβέρνηση θεωρούν την μη πληρωμή στο ΔΝΤ σαν μικρότερο «κακό» από τη μη πληρωμή των 6,5 δισ. ευρώ τον Ιούλιο και Αύγουστο προς την Ευρωπαϊκή Κεντρική Τράπεζα. Η επόμενη κρίσιμη ημερομηνία, αν αντέχει η Ελλάδα ως τότε, θα είναι η 20η Ιουλίου και η πληρωμή του πρώτου «ακούρευτου» ομολόγου αξίας 3,45 δισ. ευρώ που κατέχει η ΕΚΤ, ενώ τριάντα μέρες μετά πρέπει να πληρωθεί και το δεύτερο ύψους 3,1 δισ. ευρώ.Εκτός ΔΝΤ η Ελλάδα;Σε καμία περίπτωση όμως η αθέτηση της πληρωμής προς το ΔΝΤ δεν θεωρείται «παίξε-γέλασε». Εκείνο που ίσως σώζει την κατάσταση είναι πως η δόση θα βγει μεν ληξιπρόθεσμη αν δεν πληρωθεί, αλλά υπάρχει και ένα περιθώριο 30 ημερών πριν ολοκληρωθούν όλες οι διαδικασίες για την επιβολή κυρώσεων από πλευράς του Ταμείου.Και ενώ ένας μήνας μπορεί να φαίνεται … αιώνας, μπροστά στις ραγδαίες εξελίξεις των τελευταίων και των επομένων ωρών, υπάρχει πάντα και ο κίνδυνος για τον οποίο έχει προειδοποιήσει ο επικεφαλής του Ευρωπαϊκού Μηχανισμού Σταθερότητος κ. Ρέγκλινγκ να ζητήσει και ο ESM ως άμεσα απαιτητά όλα τα χρήματα (140 δισ. ευρώ) που έχουν δοθεί προς την Ελλάδα.Εκτός των άλλων, πάντως, η Ελλάδα μπορεί να βρεθεί και εκτός ΔΝΤ μετά από 70 χρόνια, αν δεν πληρώσει τελικώς την δόση που άφησε απλήρωτη.Συγκεκριμένα, το τυπικό των κυρώσεων που ενεργοποιεί σε αυτές τις περιπτώσεις το ΔΝΤ προβλέπει:1. Αμέσως το ΔΝΤ στέλνει ειδοποίηση οφειλής στην Ελλάδα για την καθυστέρηση της πληρωμής της.2. Διακόπτεται κάθε νέος δανεισμός στη χώρα (τα 3,6 δισ. που ανέμενε από πέρυσι η κυβέρνηση)3. Μετά από δύο εβδομάδες, το ΔΝΤ στέλνει ένα μήνυμα προς την Ελλάδα, τονίζοντας τη σοβαρότητα της μη τήρησης των υποχρεώσεων και προτρέποντας για πλήρη και ταχεία διευθέτηση.4. Μετά από ένα μήνα, η Λαγκάρντ έπρεπε να ειδοποιήσει το εκτελεστικό συμβούλιο της ότι η υποχρέωση αυτή είναι ληξιπρόθεσμη. Η ίδια όμως έχει πει πως θα περάσει αμέσως στο στάδιο αυτό -ενδεικτικό ίσως και του εκνευρισμού που έχει προκαλέσει η κυβέρνηση στους δανειστές!5. Η Λαγκάρντ ειδοποιεί την Ελλάδα να πληρώσει τις ληξιπρόθεσμες υποχρεώσεις αμέσως, ενώ εκδίδεται καταγγελία από το εκτελεστικό συμβούλιο του Ταμείου.6. Μετά από τρεις μήνες καθυστέρησης, αναρτάται ανακοίνωση στην ιστοσελίδα του ΔΝΤ για την ύπαρξη και το ύψος των ληξιπρόθεσμων οφειλών. Κόβεται η πρόσβαση στα Ειδικά Τραβηκτικά Δικαιώματα που αναλογούν στη χώρα βάσει των εισφορών της και μπαίνουν στο αποθεματικό του ΔΝΤ.7. Για έξι έως 12 μηνών καθυστέρηση, το Ταμείο μπορεί να επανεξετάσει την πρόσβαση της Ελλάδας Ειδικά Τραβηκτικά Δικαιώματα.8. Έως 15 μήνες καθυστέρηση, η τεχνική βοήθεια του ΔΝΤ μπορεί να ανασταλεί.9. Στους 18 μήνες, λαμβάνεται απόφαση για την αναστολή δικαιώματος ψήφου και εκπροσώπησης της χώρας στο Ταμείο.10. Στους 24 μήνες, ξεκινούν μέτρα για την έξοδο της χώρας από το ΔΝΤ.Διαβάστε επίσης:Τι θα ισχύει για τράπεζες και καταθέσεις από την Τετάρτη 8 Ιουλίου!Οι έξι προτάσεις της ελληνικής κυβέρνησηςΚυβέρνηση: Ζητάει 29 δισ. και χρέος, δίνει σκληρό μνημόνιο, υποχωρεί σε δημοψήφισμα
newsone.gr q

